## Комп'ютерні системи імітаційного моделювання
## СПм-22-5, **Бондар Олег Володимирович**
### Лабораторна робота №**1**. Опис імітаційних моделей та проведення обчислювальних експериментів

<br>

### Варіант 3, Модель поширення захворювання у людській популяції.:
[Virus](http://https://www.netlogoweb.org/launch#https://www.netlogoweb.org/assets/modelslib/Sample%20Models/Biology/Virus.nlogo)

<br>

### Вербальний опис моделі:
Ця модель імітує передачу та збереження вірусу в людській популяції. Модель ініціалізована деякою кількістю людей, з яких 10 заражені. Люди випадково пересуваються по світу в одному з трьох станів: здорові, але сприйнятливі до інфекції (зелений), хворі та інфекційні (червоний) і здорові та імунні (сірий). Люди можуть померти від інфекції або старості. Коли популяція падає нижче "пропускної здатності" середовища (встановленої на рівні 300 у цій моделі), здорові люди можуть народжувати здорове потомство.

### Керуючі параметри:
- **number-people**: визначає кількість агентів у середовищі моделювання, тобто, в даній моделі, кількість людей.
- **infectiousness**: визначає ймовірнінсть, що хвора людина заразить інших людей у тому самому місці. Це параметр, який визначає ймовірність передачі інфекції від зараженої людини сприйнятливій людині, коли вони знаходяться в безпосередній близькості.
- **chance-recover**: визначає вірогідність видужати і набути імунітет після зараження.
- **duration**: визначає тривалість часу у тижнях, протягом якого хвора людина має залишатися інфікованою, перш ніж вона матиме шанс або одужати та отримати імунітет, або померти від інфекції.

### Внутрішні параметри:
- **lifespan**: параметр, що визначає тривалість життя людей у моделі. У даному випадку, lifespan встановлено на 2600 тижнів, що відповідає приблизно 50 рокам.
- **chance-reproduce**: цей параметр визначає ймовірність того, що людина може створити нащадка кожного кроку симуляції, якщо популяція менше за carrying-capacity. Цей параметр встановлено в значення 1%.
- **immunity-duration**: визначає, протягом скількох тижнів залишається імунітет у людей після того, як вони відновилися від інфекції. 52 тижні - 1 рік.
- **sick?**: визначає, чи хвора людина.

### Показники роботи системи:
- який % населення є заразними, тобто хворими, інфікованими.
- який % населення має імунітет, тобто не зможе заразитись протягом року.
- скільки пройшло років.
- кількість інфікованих людей
- кількість здорових людей
- кількість людей з імунітетом
- загальна кількість людей

### Примітки:
Початкова кількість інфікованих завжди 10. Люди двигаються у випадкових напрямах.

### Недоліки моделі:
Багато параметрів у моделі, такі як ймовірності і тривалості інфекції, є статичними і не змінюються з часом. У реальних ситуаціях ці параметри можуть змінюватися відповідно до динаміки самої хвороби та реакцій на неї. Або сильно відрізнятись від людини до людини і в залежності від віку людину. Старі люди мають слабкіший імунітет і з більшою вірогідністю боліють та помирають.
Також недоліком є, що немає можливості задати початкову кількість інфікованих людей.

<br>

## Обчислювальні експерименти
### 1. Вплив кількості людей в популяції, а отже і щільності населення, на перебіг епідемії в популяції
Досліджується залежність кількості інфікованих людей і людей з імунітетом через рік від початку епідемії (52 такти) від числа людей у популяції.
Експерименти проводяться при 50-300 людей, з кроком 50, усього 6 симуляцій.  
Інші керуючі параметри мають значення за замовчуванням:
- **infectiousness**: 65%
- **chance-recover**: 75%
- **duration**: 20

<table>
<thead>
<tr><th>Кількість людей</th><th>% інфікованих</th><th>% несприйнятливих</th></tr>
</thead>
<tbody>
<tr><td>50</td><td>0</td><td>18,7</td></tr>
<tr><td>100</td><td>11,2</td><td>16</td></tr>
<tr><td>150</td><td>30,2</td><td>32,6</td></tr>
<tr><td>200</td><td>37,1</td><td>26,9</td></tr>
<tr><td>250</td><td>38,6</td><td>41,4</td></tr>
<tr><td>300</td><td>45,4</td><td>36,1</td></tr>
</tbody>
</table>

![1](first.png)

За цими даними видно, що при збільшенні кількості людей у популяції зазвичай збільшується і кількість інфікованих. Це досить логічно, оскільки більше людей означає більше можливих контактів і швидше поширення інфекції. Проте, при великій кількості людей (300) % інфікованих може стати меншим, оскільки частина популяції набуде імунітет.
З кількістю несприйнятливих (людей з імунітетом) ситуація складніша. Хоча зазвичай більше людей призводить до більшої кількості несприйнятливих, але ця залежність не є прямою. Наприклад, при 200 людях % несприйнятливих менше, ніж при 100 або 250 людях. Це може бути пов'язано з іншими факторами, такими як швидкість інфекції та швидкість одужання.

### 2. Вплив тривалості часу у тижнях, протягом якого людина хвора, на виживання вірусу в популяції  
Досліджується виживання вірусу у популяції від залежність тривалості часу у тижнях, протягом якого людина хвора. Максимум 2600 тактів (20 років).
Експерименти проводяться при 10-50 тижнях хвороби, з кроком 5, усього 9 симуляцій.  
Інші керуючі параметри мають значення за замовчуванням:
- **number-people**: 150
- **infectiousness**: 20%
- **chance-recover**: 75%

<table>
<thead>
<tr><th>Тижні</th><th>Тривалість життя вірусу в популяції (роки)</th><th>% інфікованих</th></tr>
</thead>
<tbody>
<tr><td>10</td><td>0,4</td><td>10</td></tr>
<tr><td>15</td><td>0,6</td><td>10</td></tr>
<tr><td>20</td><td>0,9</td><td>10</td></tr>
<tr><td>25</td><td>2,1</td><td>10</td></tr>
<tr><td>30</td><td>2,8</td><td>10</td></tr>
<tr><td>35</td><td>20</td><td>25</td></tr>
<tr><td>40</td><td>20</td><td>32,48</td></tr>
<tr><td>45</td><td>20</td><td>38,70</td></tr>
<tr><td>50</td><td>20</td><td>41,63</td></tr>
</tbody>
</table>

![2](second.png)

- За результатами експерименту видно, що тривалість часу, протягом якого людина залишається інфікованою, має значущий вплив на виживання вірусу в популяції. Зі збільшенням тривалості хвороби збільшується тривалість життя вірусу в популяції. Наприклад, при тривалості інфекції 10 тижнів вірус дуже швидко вимирає, але відбувається корінний перелом при тривалості 35 тижнів - вірус, навіть при низькій заразності, має можливість вічно самовідтворюватись у популяції.
- З результатів також видно, що тривалість інфекції впливає на кількість інфікованих в популяції. При більшій тривалості інфекції більше людей залишаються інфікованими, навіть через довший час. Наприклад, при тривалості інфекції 50 тижнів ми маємо 41,63% інфікованих, тоді як при тривалості 35 тижнях - лише 25%.


### 3. Вплив ймовірності одужання на динаміку епідемії
Досліджується вплив ймовірності одужання на динаміку епідемії за 52 такта (1 рік).
Експерименти проводяться при 20-100 ймовірності одужання, з кроком 20, усього 5 симуляцій.  
Інші керуючі параметри мають значення за замовчуванням:
- **number-people**: 100
- **infectiousness**: 65%
- **duration**: 20

<table>
<thead>
<tr><th>Ймовірність одужання</th><th>% інфікованих</th><th>% несприйнятливих</th></tr>
</thead>
<tbody>
<tr>20<td></td><td>35</td><td>5</td></tr>
<tr><td>40</td><td>30</td><td>18</td></tr>
<tr><td>60</td><td>21</td><td>15</td></tr>
<tr><td>80</td><td>25</td><td>20</td></tr>
<tr><td>250</td><td>13</td><td>37</td></tr>
</tbody>
</table>

![3](third.png)

- За результатами експерименту видно, що якщо ймовірність одужання збільшується від 20% до 100%, то відсоток інфікованих спадає з 35% до 13%. Це свідчить про те, що ефективне лікування та одужання від епідемії дуже важливі для контролю за поширенням хвороби.
- При збільшенні ймовірності одужання з 20% до 100% відсоток несприйнятливих також зростає, з 5% до 37%. Це може бути пов'язано з тим, що люди, які одужують, можуть стати імунними до інфекції, що допомагає в обмеженні подальшого поширення епідемії.
- Зміна ймовірності одужання має великий вплив на динаміку епідемії. Збільшення ймовірності одужання призводить до зменшення інфікованих і збільшення несприйнятливих осіб, що допомагає зменшити поширення хвороби.
